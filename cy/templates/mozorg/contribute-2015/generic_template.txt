Diolch am eich diddordeb mewn cyfrannu tuag at waith Mozilla.

Mae modd cyfrannu tuag at nifer fawr o feysydd o fewn gwaith Mozilla a datblygiad cynnyrch Mozilla - Firefox, Thunderbird, Firefox OS, gwirio ansawdd, cyfieithu, marchnata, yn ogystal â dysgu sut mae datblygu ac ehangu'r cynnwys ar y we drwy Webmaker. Cofiwch ymuno â Firefox Friends (friends.mozilla.org. Cysylltwch â ni i drafod beth yw eich diddordeb fel bod modd i ni eich cyfeirio ymlaen yn llwyddiannus.

Mae modd ymuno â gwaith Mozilla yn Gymraeg, sef cyfieithu a hyrwyddo'r fersiynau Cymraeg o'u cynnyrch sy'n cael ei wneud drwy dîm Cymraeg Mozilla. Mae peth gwaith cyfieithu a gwirio i'w wneud ond rydym yn chwilio'n arbennig am wirfoddolwyr sydd â diddordeb mewn hyrwyddo - codi proffil cynnyrch Cymraeg Mozilla. Os hoffech chi helpu gyda sôn am Firefox ar gyfryngau cymdeithasol, gwefannau, y cyfryngau, yn eich ysgol/coleg/gwaith, grêt!
